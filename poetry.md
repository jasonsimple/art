# top

# <center>《春江花月夜》</center>
<center>张若虚
春江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰；
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年只相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。</center>

# <center>《前赤壁赋》--苏轼</center>
壬戌之秋， 七月既望， 苏子与客泛舟游于赤壁之下。 清风徐来， 水波不兴。 举酒属客， 诵明月之诗， 歌窈窕之章。 少焉， 月出于东山之上， 徘徊于斗牛之间。 白露横江， 水光接天。 纵一苇之所如， 凌万顷之茫然。 浩浩乎如冯虚御风， 而不知其所止； 飘飘乎如遗世独立， 羽化而登仙。
于是饮酒乐甚， 扣舷而歌之。 歌曰： “桂棹兮兰桨， 击空明兮溯流光。 渺渺兮予怀， 望美人兮天一方。” 客有吹洞萧者， 倚歌而和之。 其声呜呜然， 如怨如慕， 如泣如诉， 余音袅袅， 不绝如缕。 舞幽壑之潜蛟， 泣孤舟之嫠妇。
苏子愀然， 正襟危坐而问客曰： “何为其然也？” 客曰： “月明星稀， 乌鹊南飞， 此非曹孟德之诗乎？ 西望夏口， 东望武昌， 山川相缪， 郁乎苍苍， 此非孟德之困于周郎者乎？ 方其破荆州， 下江陵， 顺流而东也， 舳舻千里， 旌旗蔽空， 酾酒临江， 横槊赋诗， 固一世之雄也， 而今安在哉？ 况吾与子渔樵于江渚之上， 侣鱼虾而友麋鹿， 驾一叶之扁舟， 举匏樽以相属。 寄蜉蝣与天地， 渺沧海之一粟。 哀吾生之须臾， 羡长江之无穷。 挟飞仙以遨游， 抱明月而长终。 知不可乎骤得， 托遗响于悲风。”
苏子曰： “客亦知夫水与月乎？ 逝者如斯， 而未尝往也； 盈虚者如彼， 而卒莫消长也。 盖将自其变者而观之， 而天地曾不能一瞬； 自其不变者而观之， 则物与我皆无尽也， 而又何羡乎! 且夫天地之间， 物各有主, 苟非吾之所有， 虽一毫而莫取。 惟江上之清风， 与山间之明月， 耳得之而为声， 目遇之而成色， 取之无禁， 用之不竭， 是造物者之无尽藏也， 而吾与子之所共适。”
客喜而笑， 洗盏更酌。 肴核既尽， 杯盘狼藉。 相与枕藉乎舟中， 不知东方之既白。

# <center>《后赤壁赋》--苏轼</center>
是岁十月之望， 步自雪堂， 将归于临皋。 二客从予过黄泥之坂。 霜露既降， 木叶尽脱， 人影在地， 仰见明月， 顾而乐之， 行歌相答。 已而叹曰： “有客无酒， 有酒无肴， 月白风清， 如此良夜何！” 客曰： “今者薄暮， 举网得鱼， 巨口细鳞， 状如松江之鲈。 顾安所得酒乎？” 归而谋诸妇。 妇曰： “我有斗酒， 藏之久矣， 以待子不时之需。” 于是携酒与鱼， 复游于赤壁之下。 江流有声， 断岸千尺； 山高月小， 水落石出。 曾日月之几何， 而江山不可复识矣。 予乃摄衣而上， 履谗①岩， 披蒙茸， 踞虎豹， 登虬龙， 攀栖鹘之危巢， 俯冯夷之幽宫。 盖二客不能从焉。 划然长啸， 草木震动， 山鸣谷应， 风起水涌。 予亦悄然而悲， 肃然而恐， 凛乎其不可留也。 反而登舟， 放乎中流， 听其所止而休焉。 时夜将半， 四顾寂寥。 适有孤鹤， 横江东来。 翅如车轮， 玄裳缟衣， 戛然长鸣， 掠予舟而西也。
须臾客去， 予亦就睡。 梦一道士， 羽衣蹁跹， 过临皋之下， 揖予而言曰： “赤壁之游乐乎？” 问其姓名， 俯而不答。 “呜呼！ 噫嘻！ 我知之矣。 畴昔之夜， 飞鸣而过我者， 非子也邪？” 道士顾笑， 予亦惊寤。 开户视之， 不见其处。

# <center> I Carry Your Heart With Me  --BY E. E. CUMMINGS </center>

<center>I carry your heart with me(我将你的心带在身上)</center>
<center>I carry it in my heart(用我的心将它妥善包藏)</center>
<center>I am never without it(天长日久也不会遗忘)</center>
<center>Anywhere I go,you go,my dear(无论我前往何方 都有你伴我身旁)</center>
<center>And whatever is done by only me is your doing my darling(即便我单独成事 那也是出于爱人 你的力量)</center>
<center>I fear no fate(面对命运我从不恐慌)</center>
<center>For you are my fate,my sweet(只因你就是我命运的方向)</center>
<center>I want no world,for,beautiful,you are my world,my true(世间万物于我皆如浮云 只因你在我眼中就是天地四方)</center>
<center>Here's the deepest secret no one knows(这秘密无人知晓 在我心底埋藏)</center>
<center>Here is the root of the root and the bud of the bud(它是根之根 芽之芽 天之天)</center>
<center>and the sky of the sky of a tree called life(都是生命之树所生长)</center>
<center>which grows higher than the soul can hope or mind can hide(这大树高于心灵的企望 也高于头脑的想象)</center>
<center>It's the wonder that's keeping the stars apart(是造化的奇迹 能够隔离参商)</center>
<center>I carry your heart(我将你的心带在身上)</center>
<center>I carry it in my heart(用我的心将它妥善包藏)</center>

# <center>《定风波·常羡人间琢玉郎》</center>
<center>苏轼</center>
<center>常羡人间琢玉郎，天教吩咐点酥娘。自作清歌传皓齿，风起，雪飞炎海变清凉。</center>
<center>万里归来年愈少，微笑，笑时犹带岭梅香。试问岭南应不好，却道，此心安处是吾乡。</center>